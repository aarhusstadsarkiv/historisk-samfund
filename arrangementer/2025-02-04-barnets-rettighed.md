---
layout: arrangement
---

Efter afholdelsen af vores sædvanligvis korte generalforsamling vil historiker Mathilde Reinecke-Tellefsen under overskriften "Barnets rettighed til en værdig barndom" fortælle om barnets muligheder for et værdigt barndomsliv med udgangspunkt i Skanderborg Købstad i perioden 1860-1920. 

Foredraget drejer sig om en periode i danmarkshistorien, hvor barnets ret til en reel barndom var til offentlig debat. Det var nemlig i denne periode at begrebet 'barndom' opstod. Samtidig skete der en enorm udvikling indenfor institutioner - børneasyler og folkeskolen, som den dag i dag omkranser et dansk børneliv. 

Foredraget tager udgangspunkt i ovenstående, og drives frem af konkrete navngivne eksempler på børn, som levede i Skanderborg i perioden, deres liv og skæbner. 
