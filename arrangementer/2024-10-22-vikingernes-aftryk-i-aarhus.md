---
layout: arrangement
---

Århus, Smilets By, er på mange måder ungdommelig og moderne, så man glemmer helt, at der få meter under vores fødder findes rester af en af Nordens ældste byer. Aros, byen ved åens munding, voksede i vikingetiden fra et lille fiskerleje til et centrum for handel, religion og militær magt, og denne udvikling anes i byens gader den dag i dag. 

Det kan være svært at se i de snørklede gader blandt både moderne tårne af glas, stål og beton og gamle huse, der har stået længere end nogen kan huske, men hvis man ved, hvad man skal lede efter, så ser vi vikingernes aftryk i hele det gamle Århus.
 
Denne aften vil vi se på, hvordan Århus’ allerførste få hundrede år stadig har stor betydning for århusianernes hverdag. Vi vil tale om byens placering, størrelse og vokseværk, dens gader og stræder, og de institutioner, der har haft og stadig har indflydelse på byens borgere. 

Tag med og få inspiration til at gå en tur i Århus og Aros på samme tid, og få indblik i nogle af de små, sjove historier, som byen gemmer på lige under overfladen.
