---
layout: arrangement
---

Fra 1911-1961 husede Livø 743 såkaldt kriminelle, asociale og moralske åndsvage mænd, der i samtiden var erklæret uønskede i det omgivende samfund. Anbragt på ubestemt tid og på overlægens nåde. Livø Anstalten var en filial af De Kellerske Anstalter, Nordeuropas største åndsvageinstitution, og fungerede i 50 år som en isolationsanstalt. Her var mændene afskåret fra resten af samfundet. Den eneste udvej var for mange flugt, sterilisation eller kastration. 

Få til foredraget et indblik i et af de mindre kendte kapitler i Danmarkshistorien og hør om Micha, Hans, Anton, Oluf, Henry, Rudolf og Hans Otto, som tilsammen var anbragt på øen i mere end 87 år. 

Hent den nye årbog og få et glas bobler.