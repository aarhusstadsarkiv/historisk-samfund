---
layout: arrangement
---

Mange ser i dag Antikken som en uddød æra, hvor filosofiske grækere og magtsyge romere prægede verdensbilledet. I den europæiske arkitektur ses det dog, at Antikken slet ikke er død, men tværtimod lever videre i nye fortolkninger. På Gammel Estrup findes flere eksempler på, hvordan herskabet i den første halvdel af 1700-tallet anvendte Antikken og dens formsprog i herregårdens interiør til at udtrykke deres plads i magtens elite. 

Sara Cecilie Utvaag, museumsinspektør på Gammel Estrup, har i sit foredrag fokus på tre rum på herregården, nemlig den prominente Riddersal, Forgemakket og Grevindens kammer i grevinden appartement. 

Rummene viser spændende eksempler på såkaldt antikreception, hvor antikkens formsprog bruges i herskabets selviscenesættelse. Der dykkes ned i symbolik og historie, og der ses nærmere på, hvad herskabet har ønsket at formidle ved at bruge netop disse billeder.

Vigtigt: Arrangementet er en del af Århundredets Festival. Tilmelding er nødvendig, da vi kun har 60 pladser. Skriv til post@historisk-samfund-aarhus.dk. 
