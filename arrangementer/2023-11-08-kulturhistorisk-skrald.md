---
layout: arrangement
title:  Kulturhistorisk Skrald. Museet i mudderet
image: kulturhistorisk-skrald-arrangement.jpg
host: Ved Anders Sinding – Museumsinspektør, Gammel Estrup Danmarks Herregårdsmuseum
location: Foredraget foregår på Dokk1, niv. 2.2, Aarhus Stadsarkiv
time: Kl. 19.00
price: Gratis for medlemmer. 50 kr. for ikke-medlemmer
---

Efter inspiration fra de engelske ”mudlarks”, der i døgndrift gennemsøger Themsens mudrede kyster for kulturskatte, går Museumsinspektør og kulturhistoriker Anders Sinding i sin fritid på jagt efter nogle af de interessante historier, der knytter sig til de genstande og det skrald det danske mudder gemmer på og som ingen andre gider at lede efter.

Skrald er en fundamental del af vores liv og har derfor også kulturhistorisk værdi, da skraldet ændrer karakter efter tidens forhold og forbrugsvaner. Hvad enten det er stenøkser, kridtpiber eller tændstikæsker er der spændende fortællinger at hente ved at kigge på det mennesker efterlader sig.

Ved hjælp af lige dele videnskab og fantasi vil deltagerne høre de historier som skraldet fortæller og få mulighed for med både øjne og hænder at undersøge historisk skrald i både stort og småt format.
