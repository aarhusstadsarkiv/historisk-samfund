---
layout: arrangement
---

Kongerejser er historien om imponerende vogntog, smældende Dannebrogsflag, pragtfulde æresporte og jublende menneske-mængder. Men kongernes rejser - og folkets modtagelser - har også været scene for oprør og modstand.

Kongernes rejser afspejler og giver et anderledes indblik i monarkiets udvikling fra den magtfulde enevælde til nutidens kongehus, der er blevet et samlende symbol på Danmark.

I dette foredrag tager Nina Seirup os med på fire danske monarkers rejser til Århus. Fra 1700-tallets pompøse modtagelser af Frederik V, Christian VIII's inspektions-rejser i 1840'erne, Christian X's rejser med bil og tog og endelig til Dronning Margrethes besøg i de senere år.

