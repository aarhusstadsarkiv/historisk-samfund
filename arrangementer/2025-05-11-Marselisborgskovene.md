---
layout: arrangement
---

AFLYST pga. for få tilmeldinger. 

Fortidsminderne i Moesgaards skove viser, at området var beboet tilbage til bondestenalderen. Landets første bønder har efterladt sig spor i form af langdysser, hvor de begravede deres døde. I nyere tid har herregårdsdriften sat sit præg på skovene. Vi skal sammen med Moesgaard Museums arkæolog og naturvejleder, Marlene Sørensen, bl.a. se resterne af en af landets ældste skovplanteskoler og høre historien om Skovmøllens opståen som traktørsted.

På den knap 5 km. lange vandretur kommer vi forbi langdysser fra bondestenalderen, en rundhøj med en kunstig stendysse og en af landets første planteskoler.

Praktisk information: 
Husk fornuftigt fodtøj til vandringen. Ruten er desværre ikke egnet for gangbesværede. 
Betaling - og dermed tilmelding - skal ske på MobilePay nr. 43754 senest mandag 7. april 2025. Deltagelse koster 200 kr. pr. person for både medlemmer og ikke-medlemmer. Vi forbeholder os retten til at aflyse vandringen, hvis der er for få tilmeldte. I givet fald returneres indbetalte beløb. 
