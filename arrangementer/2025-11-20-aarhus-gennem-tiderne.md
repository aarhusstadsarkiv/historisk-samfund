---
layout: arrangement
---

Aarhus’ udvikling sætter sindene i kog. Det hedder sig tit, at byens vækst sætter dens historiske arv over styr. Men hvad har egentlig styret Aarhus’ byudvikling? Hvad er byens kvaliteter - og skyldes de overhovedet byplanerne? 

Med udgangspunkt i arbejdet med en ny bog om Aarhus giver Aarhus’ tid-ligere stadsarkivar, nu vicedirektør for kulturarv på Det Kgl. Bibliotek, Søren Bitsch Christensen et bud på, hvad og hvem der har skabt Aarhus og lagt planerne for den.

Bestyrelsen opfordrer så mange medlemmer som muligt til at komme netop denne aften, da vi har fornøjelsen af personligt at udlevere årbogen for 2025. 
