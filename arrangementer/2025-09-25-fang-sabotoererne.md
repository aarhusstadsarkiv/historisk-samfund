---
layout: arrangement
---

I sommeren 1942 afsendte den tyske kommandant i Aarhus en stemnings-rapport til sin chef i København, hvor han roste Aarhus Politi for at udvise stor loyalitet i særlige sager. Hermed mente han, at kriminalpolitiet i Aarhus arbejdede overraskende effektivt, når det kom til bekæmpelse af illegale, kommunistiske kredse i Aarhus. Politiet var tvunget til at samarbejde med tyskerne på grund af samarbejdspolitikken, men i Aarhus fik det vidt-rækkende konsekvenser og førte til at danske borgere blev stillet for tysk krigsret med deportation og henrettelse til følge. 

På baggrund af ny forskning i politiets arkivet fortæller leder af Besættelsesmuseet, Søren Tange Rasmussen, om Aarhus Politis samarbejde med besættelsesmagten 1940-1943.
