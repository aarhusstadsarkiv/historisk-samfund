---
layout: arrangement
---

I Skanderborg Dyrehave havde Luftwaffe deres danske hovedkvarter fra 1944-1945. Mange af sporene kan stadig ses 75 år efter i form af branddamme, flade rydninger, hvor der har stået barakker og naturligvis bunkerne. Fra 1945-1946 var der desuden tysk flygtningelejr i området.

På turen er der mulighed for at komme ind i to af bunkerne, som normalt er lukket for offentligheden, så medbring gerne lommelygter.

Turen er ca. 1,5 km. lang, og slutter ved Skanderborg Bunkerne med mulighed for at komme ind i de gamle kommandobunkere, der i dag er indrettet som museum. Vi går ad fine skovstier, og terrænet er lidt kuperet.

Turen er kun for medlemmer, og prisen er 50 kr. inkl. rundvisning og adgang til museet. Betaling sker via MobilePay ved fremmøde.
Tilmelding er nødvendig - kun 40 pladser. Skriv til post@historisk-samfund-aarhus.dk.
Mødested: Dyrehaven 7, Skanderborg. P-pladsen ved Capri.
